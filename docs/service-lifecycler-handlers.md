---
layout: fandogh
id: service-lifecycle-handlers
title: متدهای چرخه حیات سرویس
sidebar_label: متدهای چرخه حیات سرویس
---


## اتصال متد‌ها به سرویس‌ها در چرخه‌ حیات

هر سرویس در طول دوره حیات خود دو نقطه مهم را طی می‌کند؛ یکی `نقطه شروع (start)`  و دیگری `نقطه پایان (stop)`.\
شما می‌توانید با استفاده از متدهایی که در ادامه در مورد آن‌ها توضیح داده‌ شده است، درست هنگام شروع و دقیقا قبل از پایان یافتن حیات یک سرویس و بدون آنکه نیاز باشد تا تغییری در **Dockerfile** سرویس ایجاد کنید، با استفاده از متدهای `post_start_command` و `pre_stop_command` دستورات مورد نیاز خود را اجرا کنید.

## تعریف متدهای post_start_command و pre_stop_command
برای آنکه بتوانید دستورات چرخه حیات را به درستی به سرویس خود اضافه‌ کنید می‌توانید به روش زیر آن‌ها را به مانیفست سرویس اضافه کنید.

```
kind: ExternalService
name: nginx
spec:
  image: _/nginx:alpine
  image_pull_policy: Always
  post_start_command:
  - touch
  - sample.txt
  pre_stop_command:
  - /bin/sh
  - -c
  - "nginx -s quit; while killall -0 nginx; do sleep 1; done"
  resources:
    memory: 200Mi
```
مانیفست بالا را داخل یک **yaml** فایل با اسم انتخابی `nginx_manifest.yml` ذخیره و با استفاده از دستور زیر آن را بر روی سکوی ابری فندق مستقر کنید:
```
fandogh service apply -f nginx_manifest.yml
```
دستور بالا یک سرویس از ایمیج رسمی **nginx** ایجاد می‌کند و همانطور که مشاهده می‌کنید هر دو دستور `post_start_command` و `pre_stop_command` در آن استفاده شده است.\
حال وقت آن است که ببینیم برای مثال آیا دستور `post_start_command` به درستی اجرا شده است یا خیر ولی قبل از آنکه صحت اجرای دستور را بررسی کنیم باید بدانیم انتظار چه چیزی را داریم!\
طبق دستو **touch  sample.txt** انتظار داریم یک فایل با نام **sample.txt** داخل مسیر اصلی سرویس ایجاد شده باشد. \
برای مشاهده فایل می‌توانید با استفاده از دستور زیر وارد سرویس شوید:
```
fandogh exec -i -s nginx "sh"
```
بعد از ورود به سرویس می‌توانید با دستور `ls` مشاهده فایل‌های موجود در مسیر سرویس را مشاهده کنید.
## توضیحات اجمالی
فندق دستور `post_start_command` را سریعا بعد از اجرای سرویس اجرا می‌کند ولی ضمانتی وجود ندارد که این دستور دقیقا قبل از اجرای دستورات **entrypoint** اجرا شود.\
دستور `post_start_command` به صورت موازی اجرا می‌شود ولی فندق تا زمان پایان یافتن دستور post_start_command اجرای سرویس را به تاخیر می‌اندازد.

همچنین فندق دستور `pre_stop_command` را درست قبل از پایان یافتن یا همان **destroy** شدن سرویس اجرا می‌کند و تا زمانی که این دستور بطور کامل اجرا نشده باشد، پایان یافتن سرویس را به تاخیر می‌اندازد.

با توجه به مباحث مطرح شده، شما بسته به نیاز خود می‌توانید قبل از خاتمه حیات یک سرویس و همینطور دقیقا بعد از اجرای یک سرویس دستورات مهمی مثل ایجاد **permission** خاص یا اجرای یک **bash script** یا هر دستور دیگری که نیاز دارید را به راحتی اجرا کنید.


